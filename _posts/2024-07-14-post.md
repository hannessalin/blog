---
title: "Att vara ansvarig"
date: 2024-07-14
---
#### Det där med att ta ansvar
Är hemkommen från både Mallorca och en weekend i Järvsö. Träningen och kosten har faktiskt fortsatt bra, varannan dag löpning och varannan dag styrketräning. Igår paddlade jag SUP i Ljusnan en timme i ett soligt Järvsö för att sedan lyfta skrot på ett gym i Camp Järvsö (vi bodde dock inne vid skidanläggningen). Motivationen är hög och ytterligare en bra vecka till kontot. Just nu är också fokuset på träningen och hälsan, vilket fick mig att idag tacka nej till kursen statsvetenskap B till hösten; det kommer äta alldeles för mycket tid att plugga nästan 200% igen helt enkelt. Istället går tankarna till att plugga idrottslära och fysiologi med start nästa höst (sikta mot en examen i sport science). De kunskaperna kan för en gångs skull vara praktiskt applicerbara tänker jag.

Men ansvar då? Ja, tankarna kring det här med ett hälsosamt och produktivt liv är hela tiden i fokus; jag har nog ett ADHD-skov där all energi går åt till en sak, och just nu är det hälsa. Eller snarare hälsa och produktivitet som sagt: att leva ett liv som ger så mycket som möjligt. Och vad betyder det, och vad är kopplingen till ansvar. Min tanke är att skriva ned några rader här med commitments så att jag får stå till svars om jag börjar falla ur. Det är lätt att sätta mål, men ack så mycket svårare (ibland) att jobba hårt och nå målen. Därför tänkte jag skriva ned några saker i mitt "nya" liv som jag kommer att stå ansvarig för, precis som allt annat förvisso. Man är ansvarig för sina barn, att skaffa en inkomst och att vara en god medborgare. Men detta är alldeles för grundligt, det sköter jag redan, jag vill ta nästa steg och utvecklas och ta ännu mer ansvar. Tanken är därför att utöver livet som det är nu, med såväl studier, forksning, jobb och familj, ta de där extra stegen och dels ta hälsan lika långt som de nyss nämnda områdena, men också gå tillbaka lite och utveckla några områden som varit tidigare intresseområden, exempelvis literatur som jag mer eller mindra tappat helt de senaste åren. Så från och med nu SKA jag ta ansvar och utveckla mig yterligare.

#### Mina nya ansvarsområden
Eller ja, utvecklingsområden får man väl kanske kalla dem också. Förra blogpostningen vara lite halvvag kanske i målsättningarna, men nu kommer jag alltså att konkretisera några saker. Den som läser det här långt senare än 2024, kanske efter min bortgång vad vet jag, kommer förmodligen också veta om jag lyckades. Men förhoppningen är att många av sakerna jag kommer att lista ner nu är nåbara i överskådlig närtid.

Fysisk kapacitet: 
- Springa 10 km under 40 minuter igen
- Springa Ultravasan 90 km
- Lyfta mer än 200 kg i marklyft
- Göra 25 strikta pull-ups
- Komma under 50 poäng i FM Atlet och därmed hamna på guldnivå (skulle kunna vara 110 kg bänkpress, 39 minuter på milen och 20 pull-ups)
- Stå på händer
- Lära mig dansa
- Ta svart bälte i Shotokan Karate

Intellektuell och mental kapacitet:
- Läsa en bok var 8:e vecka
- Lära mig minst A1-nivå i franska och arabiska
- Sova i naturen minst 12 gånger per år

Ingen av dessa mål kräver särskilt stora ekonomiska insatser, och det belyser också min filosofi i allmänhet. Jag har nog aldrg varit särskilt driven mot att tjäna pengar, bli rik eller göra entreprenöriella ansatser. Det som är värt för mig är vad jag kan åstadkomma och utveckla med hjälp av min kropp och min hjärna; pengar är bara fysiska ting som förvisso möjliggör mycket men som ändå inte behövs för att nå sitt bästa "jag". Minimalism är något som attraherat mig länge nu, och det fångar lite essänsen i min livsfilosofi - med en säng, en dator och mig själv som person kan jag ständigt utvecklas. Det finns nog inget slutmål heller, utan vad jag anser är "ett bättre jag" flyttas hela tiden framåt och där resan till varje delmål är en del av ett bra liv. Som någon säger i en sådan där motivational speech: "I didn't come this far only to come this far". Så lever jag och så vill jag fortsätta leva, efter att bergstoppen är nådd, sikta mot nästa.

Att vara högpresterande är viktigt för mig. Jag sa till någon för inte så länge sedan att min största rädsla är att vara medioker, en svensson. Det är inte i min natur att vara vanlig och lagom. Gränserna måste tänjas för att det ska kännas bra, och det är inte för någon annan eller för prestige - det är för att den inre elden vill få mig framåt hela tiden. Jag vet inte vad det beror på, inte än iallafall. Det kanske är något jag borde ta mig tid till att undersöka vid tillfälle, kanske åka iväg någonstans och isolera mig för total självreflektion. Kanske flera gånger.

#### Avslutningsvis
Imorgon åker jag och Jocke till Helags för några dagars fjällvandring. Det ska bli skönt, att få vistas i bergen och andas frisk luft, att få kontemplera och diskutera. Umgås med vänner. Jag ser också fram emot vår årliga SUP-resa om några veckor med Stefan, Jocke och Hansen. Balsam för själen.

